Gdy śliczna Panna…



Gdy śliczna Panna Syna kołysała,
Z wielkim weselem tak Jemu śpiewała:
    Li li li li laj, moje Dzieciąteczko,
    Li li li li laj, Śliczne Paniąteczko.
Wszystko stworzenie, śpiewaj Panu swemu,
Pomóż radości wielkiej sercu memu:
    Li li li li laj, wielki królewiczu,
    Li li li li laj, Niebieski Dziedzicu.
Sypcie się z nieba, liczni Aniołowie,
Śpiewajcie Panu, niebiescy duchowie:
    Li li li li laj, mój wonny kwiateczku,
    Li li li li laj, w ubogim żłóbeczku.
Cicho wietrzyku, cicho południowy,
Cicho powiewaj, niech śpi panicz nowy.
    Li li li li laj, mój wdzięczny Synaczku,
    Li li li li laj, miluchny Robaczku.
Cicho, bydlątka, parą swą chuchajcie,
Ślicznej Dziecinie snu nie przerywajcie:
    Li li li li laj, mój Jedyny Panie,
    Li li li li laj, Jedyne Kochanie.
O jako serce, jako się rozpływa!
Jakiej radości śpiewając zażywa:
    Li li li li laj, mój drogi Kanaczku,
    Li li li li laj, Najmilszy Synaczku.
Nic mi nie mówisz, o Kochanie moje!
Przecież pojmuję w sercu słowa Twoje:
    Li li li li laj, o Boże Wcielony!
    Li li li li laj, nigdy niezmierzony.
Śpijże już sobie, moja Perło droga,
Niech ci snu nie rwie żadna przykra trwoga.
    Li li li li laj, mój śliczny Rubinie,
    Li li li li laj, póki sen nie minie.




-----
Ta lektura, podobnie jak tysiące innych, dostępna jest na stronie wolnelektury.pl.
Wersja lektury w opracowaniu merytorycznym i krytycznym (przypisy i motywy) dostępna jest na stronie http://wolnelektury.pl/katalog/lektura/gdy-sliczna-panna.

Utwór opracowany został w ramach projektu Wolne Lektury przez fundację Nowoczesna Polska.

Ten utwór nie jest chroniony prawem autorskim i znajduje się w domenie publicznej, co oznacza że możesz go swobodnie wykorzystywać, publikować i rozpowszechniać. Jeśli utwór opatrzony jest dodatkowymi materiałami (przypisy, motywy literackie etc.), które podlegają prawu autorskiemu, to te dodatkowe materiały udostępnione są na licencji Creative Commons Uznanie Autorstwa – Na Tych Samych Warunkach 3.0 PL (http://creativecommons.org/licenses/by-sa/3.0/).

Tekst opracowany na podstawie: Pastorałki i kolędy czyli piosnki wesołe ludu w czasie Świąt Bożego Narodzenia po domach śpiewane a przez X. M. M. zebrane, Kraków 1883

Publikacja  zrealizowana  w ramach projektu Wolne Lektury (http://wolnelektury.pl).  Reprodukcja  cyfrowa wykonana przez Bibliotekę Śląską z egzemplarza  pochodzącego ze  zbiorów BŚ.

Opracowanie redakcyjne i przypisy: Paweł Kozioł, Marta Niedziałkowska, Weronika Trzeciak
