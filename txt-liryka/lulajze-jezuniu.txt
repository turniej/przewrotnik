Lulajże, Jezuniu…



Lulajże, Jezuniu, moja perełko,
lulaj, ulubione me pieścidełko.
    Lulajże, Jezuniu, lulajże, lulaj!
    A Ty Go, Matulu, w płaczu utulaj.
Zamknijże znużone płaczem powieczki,
utulże zemdlone łkaniem wardżeczki.
    Lulajże, Jezuniu, itd.
Dam ja Jezusowi słodkich jagódek,
pójdę z Nim w Mamuli serca ogródek.
    Lulajże, Jezuniu, itd.
Dam ja Jezusowi z chlebem masełka,
włożę ja kukiełkę w Jego jasełka.
    Lulajże, Jezuniu, itd.
Lulajże, piękniuchny mój aniołeczku,
Lulajże, wdzięczniuchny świata kwiateczku.
    Lulajże, Jezuniu, itd.
Lulajże, różyczko najozdobniejsza,
Lulajże, lilijko najprzyjemniejsza.
    Lulajże, Jezuniu, itd.
Dam ja ci słodkiego, Jezu, cukierku,
rodzynków, migdałów, co mam w pudełku.
    Lulajże, Jezuniu, itd.
Lulajże, przyjemna oczom gwiazdeczko,
lulajże, najczystsze świata słoneczko.
    Lulajże, Jezuniu, itd.
Dam ja Maleńkiemu piękne jabłuszko,
Matki ukochanej dam Mu serduszko.
    Lulajże, Jezuniu, itd.
Cyt, cyt, cyt, zasypia małe Dzieciątko,
oto już zasnęło niby kurczątko.
    Lulajże, Jezuniu, itd.
Cyt, cyt, cyt, wszyscy się spać zabierajcie,
mojego Dzieciątka nie przebudzajcie.
    Lulajże, Jezuniu, itd.




-----
Ta lektura, podobnie jak tysiące innych, dostępna jest na stronie wolnelektury.pl.
Wersja lektury w opracowaniu merytorycznym i krytycznym (przypisy i motywy) dostępna jest na stronie http://wolnelektury.pl/katalog/lektura/lulajze-jezuniu.

Utwór opracowany został w ramach projektu Wolne Lektury przez fundację Nowoczesna Polska.

Ten utwór nie jest chroniony prawem autorskim i znajduje się w domenie publicznej, co oznacza że możesz go swobodnie wykorzystywać, publikować i rozpowszechniać. Jeśli utwór opatrzony jest dodatkowymi materiałami (przypisy, motywy literackie etc.), które podlegają prawu autorskiemu, to te dodatkowe materiały udostępnione są na licencji Creative Commons Uznanie Autorstwa – Na Tych Samych Warunkach 3.0 PL (http://creativecommons.org/licenses/by-sa/3.0/).

Tekst opracowany na podstawie: Pastorałki  i  kolędy czyli piosnki wesołe ludu w czasie Świąt Bożego  Narodzenia  po  domach śpiewane a przez X. M. M. zebrane, Kraków 1883

Publikacja  zrealizowana  w  ramach  projektu  Wolne  Lektury  (http://wolnelektury.pl).  Reprodukcja  cyfrowa  wykonana  przez  Bibliotekę Śląską z egzemplarza  pochodzącego  ze  zbiorów BŚ.

Opracowanie redakcyjne i przypisy: Paweł Kozioł, Marta Niedziałkowska
