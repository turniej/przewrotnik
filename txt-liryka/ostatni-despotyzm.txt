Cyprian Kamil Norwid

Ostatni despotyzm



„Cóż nowego?” — „Despotyzm runął!… Wraz opowiem…
*Oto depesza*…”
    „Jakże pan cieszy się zdrowiem?
Niech pan siędzie! *Depesza?* *mówi*… Spocząć proszę.
Lecz co słyszę! W przysionku chrzęszczą mekintosze
Ktoś nadchodzi! — To baron! Jakże cenne zdrowie?
Niech siędzie! Cóż nowego nam baron opowie?…”

*



„*Depesza* ta co mówi?… Może pomarańczę?…
Lub może wody z cukrem?” — „Upadły szarańcze
W Grecji… Na Cyprze brzeg się w otchłanie usunął…
W Cyruliku Sewilskim występuje *Pitta*…
— Pomarańcza, jak widzę, z Malty — wyśmienita!”
„Może drugą?…”

*



    „I jakże despotyzm ów runął?”





Lecz — właśnie anonsują eksszambelanowę
Z synem przybranym… — Cóż pan mówisz na *nepotyzm*?
Chłopiec starszy od matki o rok i o głowę…
Właśnie nadchodzą…

    Jakże? Runął ów despotyzm?»




-----
Ta lektura, podobnie jak tysiące innych, dostępna jest na stronie wolnelektury.pl.
Wersja lektury w opracowaniu merytorycznym i krytycznym (przypisy i motywy) dostępna jest na stronie http://wolnelektury.pl/katalog/lektura/ostatni-despotyzm.

Utwór opracowany został w ramach projektu Wolne Lektury przez fundację Nowoczesna Polska.

Ten utwór nie jest chroniony prawem autorskim i znajduje się w domenie publicznej, co oznacza że możesz go swobodnie wykorzystywać, publikować i rozpowszechniać. Jeśli utwór opatrzony jest dodatkowymi materiałami (przypisy, motywy literackie etc.), które podlegają prawu autorskiemu, to te dodatkowe materiały udostępnione są na licencji Creative Commons Uznanie Autorstwa – Na Tych Samych Warunkach 3.0 PL (http://creativecommons.org/licenses/by-sa/3.0/).

Tekst opracowany na podstawie: Norwid, Cyprian Kamil (1821-1883), Dzieła Cyprjana Norwida (drobne utwory poetyckie-poematy-utwory dramatyczne-legendy, nowele, gawędy-przekłady-rozprawy wierszem i prozą), "Parnas Polski", Warszawa, 1934

Publikacja zrealizowana w ramach projektu Wolne Lektury (http://wolnelektury.pl). Reprodukcja cyfrowa wykonana przez Bibliotekę Narodową z egzemplarza pochodzącego ze zbiorów BN.

Opracowanie redakcyjne i przypisy: Marta Niedziałkowska, Aleksandra Sekuła
