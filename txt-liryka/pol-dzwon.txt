Wincenty Pol

Dzwon



Na gościńcu do stolicy
    Pełno ludu i pogłosek;
Wiozą dzwony z okolicy,
    I z kaliskich wiosek.

Pod Kaliszem w wiosce małéj
    Na dniu jasnym cud ujrzano:
W dzień świąteczny był lud cały
    Na mszy świętej rano.

W samą chwilę podniesienia
    Runął z wieży sklepieniami
Dzwon największy — a z podsienia
    Przemówił słowami:

«Od pół wieka lud mój płacze,
    Bo chleb polski żywi wroga;
Lecz i płacze, i rozpacze
    Nie dochodzą Boga.

Jam ludowi jękiem wtórzył,
    Przez pół wieka rany koił,
Płacz był próżny, jęk nie służył,
    Moskal w kraju broił.

Dziś sprzykrzyłem próżne jęki,
    Przyprowadźcie sto par wołów,
I dołóżcie silnej ręki,
    A zbędziem mozołów.

Na okopach pod Warszawą
    We trzy działa się rozpłynę,
I odezwą zwołam krwawą —
    Do modłów rodzinę.

Tam opowiem moje żale;
    Lecz nie żale to już płonne,
Ha, zadzwonię! a podzwonne
    Zapłacą Moskale!»




-----
Ta lektura, podobnie jak tysiące innych, dostępna jest na stronie wolnelektury.pl.
Wersja lektury w opracowaniu merytorycznym i krytycznym (przypisy i motywy) dostępna jest na stronie http://wolnelektury.pl/katalog/lektura/pol-dzwon.

Utwór opracowany został w ramach projektu Wolne Lektury przez fundację Nowoczesna Polska.

Ten utwór nie jest chroniony prawem autorskim i znajduje się w domenie publicznej, co oznacza że możesz go swobodnie wykorzystywać, publikować i rozpowszechniać. Jeśli utwór opatrzony jest dodatkowymi materiałami (przypisy, motywy literackie etc.), które podlegają prawu autorskiemu, to te dodatkowe materiały udostępnione są na licencji Creative Commons Uznanie Autorstwa – Na Tych Samych Warunkach 3.0 PL (http://creativecommons.org/licenses/by-sa/3.0/).

Tekst opracowany na podstawie: Wincenty Pol (1807-1872), Pieśni Janusza, T. 1, wyd. Aleksander Jełowicki, Paryż 1833

Publikacja  zrealizowana  w  ramach  projektu  Wolne  Lektury  (http://wolnelektury.pl).  Reprodukcja  cyfrowa  wykonana  przez  Bibliotekę  Śląską  z egzemplarza  pochodzącego  ze  zbiorów BŚ.

Opracowanie redakcyjne i przypisy: Marta Niedziałkowska, Aleksandra Sekuła, Weronika Trzeciak
